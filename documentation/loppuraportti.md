# Loppuraportti
Tässä raportissa käydään läpi ryhmän kesken esille tulleita huomioita liittyen työskentelyyn bibtex-generaattori-projektin parissa.  

## Sprintti 1
Ensimmäinen sprintti alkoi melko hätäisesti, sillä tapasimme asiakkaan torstaina ja parhaasta yrityksestä huolimatta alkutapaamisen jälkeen ilmoille jäi monta kysymystä joiden läpikäymiseen ei riittänyt aikaa. Saimme kommunikaatiokanavan pystyyn (Discord) ja luotua projektin Github-sivut ja Google Docs pohjan, mutta töiden jakaminen taskeihin jäi kesken emmekä ehtineet jakamaan töitä ryhmän kesken kuin hyvin karkeasti (Simolla oli hyvä pohja pystyttää serveri web-sovellusta varten joten tämä saatiin sovittua nopeasti). Viikonlopun aikana teimme jonkin verran pohjustustöitä ja sovimme tapaavamme maanantaina Daily-palaverin parissa. Työt saatiin lopulta hyvin käyntiin, mutta retrospektiivissä useammalta ryhmän jäseneltä nousi esille toive, että saisimme suunnittelutyötä selkeytettyä heti sprintin alkuun. Lisäksi toivottiin yhdessä ohjelmoimista, sillä projekti sisälsi toteutettavia asioita, jotka olivat osalle tutumpia kuin toisille. Tätä jatkettiin seuraavilla sprinteillä, sillä se koettiin mukavaksi ja opettavaiseksi työskentelytavaksi.

## Sprintti 2
Toisella sprintillä suunnittelutyö sujui jo paremmin ja sprinttiin valittujen user storyjen jakaminen taskeiksi oli helpompaa. Yhdessä ohjelmointia toteutettiin halukkaiden osalta ja daily pidettiin hybridinä Discord/kampus. Sprintin retrospektiivissä toivottiin edelleen yhdessä ohjelmointia ja kommunikaatiota myös discord-puheluiden muodossa, mikäli tarvetta on. Lisäksi teknisen tason suunnittelussa oli edelleen hiottavaa taskien osalta. Huomattiin myös, että työt meinaavat kasautua sprintin loppuun juuri ennen asiakkaan tapaamista. Tähän toivottiin muutosta, erityisesti ennakointia ja aikaa yllätyksille, ettei ohjelma hajoaisi lähellä asiakkaan tapaamista.

## Sprintti 3
Tämän sprintin aikana työskentely oli jo selkeästi sujuvampaa ja töitä tehtiin osin kampuksella, osin etänä. Testaamista toivottiin tehtävän omien taskien osalta enemmän. Muutamassa suuressa task-kokonaisuudessa testit eivät meinanneet mennä läpi ja tämä aiheutti lisätöitä.  

## Huomioita kokonaisuudesta
Ryhmän kesken vallitsi hyvä yhteishenki ja töitä tehtiin sekä yhdessä, että erikseen. Kommunikaatio koettiin toimivaksi ja se nostettiinkin positiivisena asiana esille kaikissa retroissa. Lisäksi avuliasta ja ymmärtäväistä yhdessä tekemistä kiiteltiin. 

### Ryhmän jäsenet
- Roni Hokkanen
- Susanna Kinnunen
- Olavi Pakola
- Simo Soini
- Henri Immonen
